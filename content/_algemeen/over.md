---
layout: shell
title: Over de stichting
index: 1

---
# Over de stichting

Stichting Makombeh is opgericht in het voorjaar van 2008 met als doel onderwijs te bieden aan kinderen in de leeftijd van 4 tot 12 jaar, in het dorpje Makombeh, gelegen in het binnenland van het West-Afrikaanse Sierra Leone. De stichting is in 2008 gestart met lesgeven aan een twintigtal kinderen door 1 leerkracht, in de buitenlucht. Inmiddels wordt er door 9 leerkrachten dagelijks onderwijs gegeven aan 200 kinderen, gebruik makend van 2 schoolgebouwen met ieder 3 klaslokalen, plus sanitaire voorzieningen en 2 waterputten. Tijdens schooldagen wordt er door een aantal moeders rijst gekookt om zodoende de kinderen van een lunch te voorzien. Aangezien de overheid van Sierra Leone de school inmiddels heeft erkend als volwaardige opleiding, heeft zij de toezegging gedaan om in 2023 in een extra schoolgebouw te investeren.

De activiteiten van de stichting omvatten onder andere:

· Het investeren in (onderhoud van) infrastructuur, zoals klaslokalen, sanitaire voorzieningen en waterputten

· Het betalen van een groot deel van de salariskosten, om zodoende leerkrachten een stabiele financiële zekerheid te bieden en daarmee een lange-termijn binding met de school te creëren

· Het jaarlijks voorzien van de kinderen van schooluniformen

· Het financieren van trainingen en opleidingen voor leerkrachten van de school

Daarnaast vindt er een continue afstemming plaats met de schoolleiding over mogelijke en noodzakelijke verbeteringen van het onderwijs programma en de voorzieningen die daarvoor nodig zijn.