---
layout: shell
title: Home

---
Stichting Makombeh heeft sinds de oprichting in 2008 circa 250 kinderen in Sierra Leone aan een betere toekomst geholpen door ze basisonderwijs te bieden en ze daarmee voor te bereiden voor de middelbare school. Momenteel genieten 200 jongens en meisjes (4-12 jaar) dagelijks onderwijs en beheert de stichting 6 klaslokalen (+ 1 kantoor), 4 toiletten, 2 waterputten, een speelveld en heeft het 8 leerkrachten in dienst. Daarnaast bekostigt de stichting lesmaterialen, uniforms en voorziet het leerkrachten van opleidingen en trainingen. 

De hoofdtaak van stichting Makombeh is het financieren en adviseren van  de school, de leerkrachten en de leerlingen. De stichting streeft naar een sterke school met een hoge leskwaliteit, gegeven door gediplomeerde leerkrachten. Twee assistent leerkrachten volgen nu een opleiding tot gediplomeerd leerkracht. De school wordt mede gerund door de gemeenschap zelf, waarbij de moeders in de middag eten koken voor de kinderen.

Door de inzet van de lokale gemeenschap en de belangeloze inzet van het bestuur, kent de stichting geen overhead en komen alle financiële middelen ten goede aan de school. In 2022 is de school het 15e schooljaar in gegaan.